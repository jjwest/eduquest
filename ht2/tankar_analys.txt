Min målgrupp är alla institutioner eller organisationer som fokuserar på någon
form av lärande. Detta kan vara allt från akademiska fakulteter, till mindre
organisationer. En viktig säljpunkt för appen är att den är lätt att använda.
Tanken är att implementera en färdig hemsida i konjunktion med appen,
som agerar både som backend, men som även har en hemsida där kunden kan logga in
och interaktivt ändra på kategorier, frågor och svar. Just detta tror jag är en
viktig del för att appen ska få ett genomslag.

För att hitta potentiella kunder kan det vara bra att börja lokalt och närma
sig t ex LiU i sig, men även andra företag. Anledningen till att jag valde
att skapa just en sån här applikation var just på förfrågan av försvarsmaktens
flygskola här i Linköping. Detta kan ge en bra grund för att få grundläggande
feedback som kan göra det enklare att sälja in produkten hos andra lärosäten.

Försäljningsmodellen jag tänker mig är att sälja hela paketet för en engångssumma.
En eventuell freemium-modell med annonser känns helt uteslutet, då appens styrka
är dess simplicitet. Att införa annonser hade varit ett sort störningsmoment
som jag tror starkt kan skada användandet.
